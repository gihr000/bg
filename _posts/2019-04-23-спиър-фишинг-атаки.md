---
lang: bg
layout: post
title:  "Какво са спиър фишинг атаките и как се използват от хакери"
categories: фишинг
tags: киберпрестъпност фишинг данни
author: ivan
image: /assets/images/posts/spear-phishing-drawing.jpg
rating: 5
featured_locally: true
description: Спиър фишингът причинява загуби от милиони долари в световен мащаб. В тази статия описваме основните характеристики на спиър фишинг атаката.
---


Един от най-често използваните методи от киберпрестъпниците е т.нар. Фишинг - кибератака, която е фокусирана върху получаването на достъп до компютърната система, нейните пароли, данни за кредитни карти, банкови сметки или друга чувствителна корпоративна информация, която може да донесе лесни пари. За да получат тази информация, кибер престъпниците използват електронни пощи, социални мрежи и всякаква форма на комуникация, чрез която могат да получат достъп и да откраднат ценни данни. Повече за по-широкия термин <b>фишинг</b> можете да намерите в <a title="Всичко за фишинг атаките" href="https://onlinecorpus.com/bg/кибератаки-киберпрестъпност-фишинг-превенция/">предишната ни статия</a>.


Един специфичен вид кибер атака, използвана от престъпниците, е спиър фишингът. Целта на спиър фишинг атаката е конкретен индивид или бизнес. Тази атака се постига чрез придобиване на лични данни за жертвата, като данни за родния град, работодател, местата, които често посещава, и всяка друга онлайн дейност, която е публична или от друга страна, информация за стопанската дейност, начините на плащане, стила на общуване и бизнес партньорите които един бизнес има. Основната цел на престъпниците е да заблудят жертвата да кликне и съответно да изтегли зловреден софтуер или да извърши определено зловредно действие, като например банков превод. Спиър фишинг атаките са проектирани по такъв начин, че съобщенията се модифицират, за да са насочени лично, специално към жертвата, като се предполага, че идва от субект, с който жертвата е запозната и също така в тях се съдържа конкретна и подробна лична информация. Спиър фишинг атаката изисква повече проучване и отнема повече време, отколкото фишинг атаката. Извършителите се опитват да получат колкото се може повече лична информация за жертвите си, за да направят имейлите, които изпращат, легитимни, като по този начин увеличават шансовете да заблудят получателите. Поради личните данни, които са включени в имейлите, спиър фишинг атаките са по-трудни за идентифициране от фишинг атаките (поради по-широкия обхват на фишинг атаките/фишинг кампаниите). 

### Как работи спиър фишинг атаката

Предприятията са най-уязвими към спиър фишинг атаки, защото повечето от фирмените им данни са публични и свободно достъпни онлайн. Това прави работата на хакера свързана с получаване на информацията, необходима за извършване на фишинг атака изключително лесна. Фирмените уебсайтове и техните данни във всички други социални мрежи, с които са свързани като facebook, linkedin, twitter, са пълни с подробна информация за дейността на компанията, нейните директори, мениджъри, работодатели, клиенти и др. Тези налични онлайн данни могат да помогнат на извършителите да напишат зловредния имейл по такъв начин, че да заблудят получателя достатъчно, за да го убедят да натисне заразен линк. След като зловредният софтуер бъде изтеглен, хакерите са готови да получат ценна информация, изплзвана само за вътрешно ползване. Също така това им позволява да имат свободен достъп до корпоративната мрежа и по този да откраднат интелектуална собственост, корпоративни данни или дори по-лошо, да пренасочат предстоящо плащане към друга банкова сметка.


### Как да предотвратим спиър фишинг атака?


Знанието как да се защитим онлайн е нещо, което става все по-важно днес. Споделяме личната информация дори повече, отколкото знаем или искаме. В един развиващ се свят, пълен с технологии, всяка компания е длъжна да гарантира, че нейните служители са добре подготвени срещу кибератаки. Правило номер едно е никога да не кликвате на изпратени имейли от податели, които не знаете. Докато работим, ние имаме навика да кликваме и отваряме всеки един имейл, който получаваме, но точно това чакат престъпниците. Това е причината повечето от измамите да успеят. Когато получите лъжлив имейл, Вие дори не обръщате внимание на малките детайли, които биват променени, като грешни имена на домейни и грешки в името на имейла. Това струва на бизнеса по света милиони долари. В световен мащаб, няма нито едно решение, което да предотварята този вид кибератака. Ние създадохме безплатен инструмент, който може да се справи с възникването на такъв тип ситуация. Разширението ни за Chrome прави онлайн бизнес комуникацията много по-надеждна и сигурна. Образованието е друг важен фактор. Всяка компания трябва да обучи служителите си да разпознават различните видове кибератаки и също така на какво да обръщат те внимание при обмен на бизнес имейли. Висшето ръководство, ключовият персонал и финансовите екипи ТРЯБВА да бъдат информирани за ефектите от спиър фишинг и уейлинг атаките и как да открият признаците на такъв тип атаки. Тези служители трябва да бъдат обучени да забелязват общите характеристики на фишинг атаките като фалшиви изпращачи, нежелани прикачени файлове или измамни хипервръзки.

Друг ключов фактор е практиката. Служителите трябва редовно да се подлагат симулации на кибер атаки, за да проверят знанията и уменията си. Тези малки стъпки ще подобрят значително безопасността на бизнес процеса.
За допълнителна онлайн сигурност трябва да се придържате към следните прости стъпки:
<ul>
<li>Отделете още няколко секунди, за да създадете по-силни пароли</li>
<li>Редовно променяйте паролите</li>
<li>Активиране на потвърждаването в две стъпки (2SV) или двуфакторното удостоверяване (2FA)</li>
<li>Извършвайте редовни сканирания на потребителски и инфраструктурни системи за злонамерен софтуер и поддържайте софтуера актуален</li>
<ul>
Когато получите имейл с променени данни (банкови сметки, телефонни номера, местоположение, адреси, получатели и т.н.), винаги проверявайте и лично се свързвайте с подателя, за да потвърдите промените – не трябва да се притеснявате да проведете един бърз разговор, който би Ви спестил много главоболия.

Целта на престъпниците е да накарат служителите да пренебрегнат промените. Почти винаги измамните имейли са със спешен характер -спешен отговор, спешна сделка или конкретна спешна инструкция, която човек трябва да изпълни. По този начин служителят няма време да реагира и да обмисли промените.


Тудно е да бъдем наистина в безопасност.

Ще си позволя да перифразирам Брус Лий, като кажа,че трябва да обърнем изключително сериозно внимание на думите, които използваме в комуникацията си с другите, но също така да не пренебрегваме и думите, които се използват от другите.

Бъдете съобразителни и не се оставяйте да бъдете измамени!
